# -*- mode: mandoku-view; -*-
#+TITLE: 元和郡縣志
#+DATE: 2015-08-24 22:38:16.909636
#+PROPERTY: ID KR2k0003
#+PROPERTY: BASEEDITION WYG    
#+PROPERTY: JUAN 卷十八
<pb:KR2k0003_WYG_018-1a>¶
欽定四庫全書¶
　元和郡縣志卷十八¶
　　　　　　　　　　　　唐　李吉甫　撰¶
　　河東道(五/)¶
忻州(定襄下/)¶
　　(開元户一萬四千三百三十八/元和户四千二百四)　(鄉二十八/鄉二十九)¶
古并州之域春秋時為晉地戰國為趙地秦為太原郡¶
地今州即漢太原郡之陽曲縣也按漢陽曲縣在今州¶
<pb:KR2k0003_WYG_018-1b>¶
東四十五里定襄縣理是也後漢末大亂匈奴侵邊自¶
定襄以西盡雲中雁門之間遂空曹公立新興郡以安¶
集之理九原即今州是也後魏宣武帝又于今州西北¶
十八里故州城移肆州理此因肆盧川為名也隋開皇¶
十八年改置忻州因州界忻川口為名也大業二年省¶
忻州義旗初又置新興郡武徳元年廢郡復置忻州二¶
年陷劉武周四年武周平依舊置忻州¶
州境(東西一百四十五里/南北八十六里)¶
<pb:KR2k0003_WYG_018-2a>¶
八到(西南至上都一千四百四十里/南至東都一千七十里)¶
　　(南至太原府一百八十里/西至嵐州二百四十里)¶
　　(東北至代州一百六十里/)¶
貢賦(開元貢/    賦)　(麝香麻扇十五枝/布)¶
　管縣二¶
　　秀容　定襄¶
秀容縣(上郭下/)¶
　　(開元户七千一百三十八/)　(鄉十一/)¶
<pb:KR2k0003_WYG_018-2b>¶
本漢陽曲縣地屬太原郡後漢末于此置九原縣屬新¶
興郡後魏莊帝于今縣東十里置平寇縣隋開皇十八¶
年于此置忻州又于今縣西北五十里秀容故城移後¶
魏明元所置秀容縣于今理屬忻州國朝因之¶
滹沱水在縣東三十二里¶
定襄縣(上東至州四十五里/)¶
　　(開元户五千五百三十二/)　(鄉十七/)¶
本漢陽曲縣屬太原郡黄河千里一曲縣當其陽故曰¶
<pb:KR2k0003_WYG_018-3a>¶
陽曲後魏末移陽曲縣于太原界仍于此城置定襄縣¶
屬新興郡髙齊省武成帝移平寇縣于此隋開皇十年¶
移平寇于崞城今代州崞縣是也武徳四年分秀容縣¶
于漢陽曲城重置定襄縣¶
聖阜今名聖人山在縣東北二十里石上手足跡猶存¶
滹沲水西自秀容縣界流入¶
代州(雁門中都督府/)¶
　　(開元户一萬五千七十七/元和户二千一百二十)　(鄉二十八/鄉四十)¶
<pb:KR2k0003_WYG_018-3b>¶
古并州之域春秋時為晉地戰國時屬趙史記曰趙襄¶
子與韓魏共滅智伯分晉地則趙有代勾注之北今按¶
勾注在州西北三十五里雁門縣界西陘山是也秦置¶
三十六郡雁門是其一焉漢因之後漢末匈奴侵邊其¶
地荒廢周宣帝大象元年自九原城移肆州于今理隋¶
開皇五年改肆州為代州大業三年改為雁門郡隋氏¶
喪亂陷于寇境武徳四年平代置代州都督府¶
州境(東西三百二十里里/南北三百二十八)¶
<pb:KR2k0003_WYG_018-4a>¶
八到(西南至上都一千六百里里/南至東都一千二百三十)¶
　　(東南取崩石嶺至恒州五百四十里/西至嵐州三百里)¶
　　(北至朔州一百二十里/東北至蔚州四百里)¶
貢賦(開元貢/    賦)　(鵰翎五具/布  麻)　(麝香/)¶
　管縣五¶
　　雁門　繁畤　五臺　唐林　崞¶
雁門縣(上郭下/)¶
　　(開元戸五千二百二十一/)　(鄉十/)¶
<pb:KR2k0003_WYG_018-4b>¶
本漢廣武縣地屬太原郡後漢改屬雁門郡隋開皇三¶
年罷郡縣仍屬肆州後改肆州為代州縣屬不改十八¶
年改廣武縣為雁門縣蓋避太子之諱也國朝因之¶
夏屋山在縣東北三十五里史記曰趙襄子北登夏屋¶
誘代王使廚人操銅枓擊殺之遂有代地¶
勾注山一名西陘山在縣西北三十里晉咸寜元年勾¶
注碑曰蓋北方之險有盧龍飛狐勾注為之首天下之¶
阻所以分别内外也漢髙祖欲伐匈奴不從婁敬之説¶
<pb:KR2k0003_WYG_018-5a>¶
械繫于廣武遂踰勾注困于平城謂此地也¶
河神祠在縣南開元九年并州長史張説奏置¶
繁畤縣(中西至州六十里/)¶
　　(開元户一千五百九十三/)　(鄉五/)¶
本漢舊縣屬雁門郡漢末匈奴侵寇舊縣荒廢晉又置¶
繁畤縣周省隋開皇十八年重置于今縣東六十里大¶
堡戍大業十二年移于武州城聖厯二年以縣在平川¶
難于固守遂東移于今理其城三面枕澗東接峻岅極¶
<pb:KR2k0003_WYG_018-5b>¶
為險固¶
秦戲山一名武夫山在縣東南九十里滹沲水出焉¶
五臺縣(中西北至州一百二十里/)¶
　　(開元户二千一百六十五/)　(鄉五/)¶
本漢慮虒縣(慮音閭/虒音夷)屬太原郡因慮虒水為名也晉省¶
後魏孝文帝復置即今縣理是也屬新興郡髙齊改屬¶
雁門郡隋大業二年改為五臺縣因山為名也¶
五臺山在縣東北百四十里道經以為紫府山内經以¶
<pb:KR2k0003_WYG_018-6a>¶
為清凉山¶
慮虒水在縣北十五里¶
唐林縣(中東北至州一百一十里/)¶
本漢廣武縣地證聖元年分五臺崞二縣置武延縣唐¶
隆元年改為唐林縣¶
滹沲水在縣東¶
沙河在縣南二里¶
崞縣(中東北至州五十里/)¶
<pb:KR2k0003_WYG_018-6b>¶
　　(開元户二千七百四十八/)　(鄉五/)¶
本漢舊縣因山為名屬雁門郡漢末荒廢晉初又置魏¶
改為崞山縣後魏宣武帝移雁門郡理此隋開皇十年¶
移平寇縣于此屬代州大業二年改為崞縣¶
滹沲水在縣東二百步¶
蔚州(興唐下/)¶
　　(開元户四千八百八十七/元和户一千五百六十三)　(鄉十一/鄉十二)¶
禹貢冀州之域虞及周屬并州周禮并州川曰漚夷浸¶
<pb:KR2k0003_WYG_018-7a>¶
曰淶易今漚夷在靈丘淶易在飛狐皆在州境春秋時¶
其地屬晉戰國時屬趙襄子殺代王有其地後武靈王¶
置雲中雁門代郡秦亦為代郡漢元年項羽徙趙王歇¶
為代王二年陳餘迎歇還趙歇又立餘為代王三年韓¶
信斬陳餘置代郡領縣十八東魏孝靜帝又于此置北¶
靈丘郡周宣帝于今理置蔚州隋大業三年罷州置雁¶
門郡武徳四年平劉武周重置蔚州¶
州境(案州境里/數𫝊寫缺)¶
<pb:KR2k0003_WYG_018-7b>¶
八到(西南至上都二千里三十里/南至東都一千六百)¶
　　(東至恒州取方秦嶺路四百九十里里/東南至定州取轆轤山路四百九十)¶
　　(東至易州山路三百六十里/西南至代州四百里)¶
　　(西至朔州二百八十里里/北至天成軍一百八十)¶
　　(東北至媯州界孔嶺闗一百里從闗至媯州一百/五十里)¶
貢賦(開元貢/    賦)　(熊皮麻豹皮/布)¶
　管縣三¶
　　興唐　靈丘　飛狐¶
<pb:KR2k0003_WYG_018-8a>¶
興唐縣(下郭下/)¶
　　(開元户一千四百七十二/)　(鄉四/)¶
本靈丘縣也開元十二年于州東北一百三十里横野¶
軍子城南置安邊縣屬蔚州天寶元年改為安邉郡仍¶
自靈丘移州理于安邊城至徳二年改為興唐郡仍改¶
安邊縣為興唐縣¶
倒刺山在縣東七十里亦號雪山俗𫝊靈仙所居與五¶
臺山略等¶
<pb:KR2k0003_WYG_018-8b>¶
漚夷河亦曰瓠&KR1383;河上槽狹下流闊有似瓠&KR1383;因名¶
大韭多生于山及平野魏孝文所種以濟軍需後沃壤¶
處皆長三尺葉廣于馬藺但味少短耳¶
横野軍置在州城内¶
靈丘縣(中下東北至州一百三十里/)¶
　　(開元户二千四百二十一/)　(鄉五/)¶
本漢舊縣屬代郡後魏省東魏孝靜帝重置屬靈丘郡¶
隋開皇三年罷郡縣屬蔚州大業二年省蔚州改屬代¶
<pb:KR2k0003_WYG_018-9a>¶
州隋末陷賊武徳二年又置靈丘縣屬蔚州¶
太白山在縣南十里山有鍾乳穴其深不測仰望穴中¶
乳如懸穗焉¶
石銘陘嶺在縣西北八十里上有石銘題言冀州北界¶
故謂石銘陘¶
隘門山亦名隘口在縣東南十五里壁立直上層崖刺¶
天有石道極險陿後魏明元帝置義倉之所¶
漚夷水一名滱水出縣西北髙是山周禮曰并州其川¶
<pb:KR2k0003_WYG_018-9b>¶
漚夷謂此也¶
兹水出縣西枝迴山懸河五丈湍激之聲響動山谷樵¶
栰之士咸由此度巨木淪渚久乃方出或落崖石無不¶
粉碎也土地記云枝迴嶺與髙是山連麓接勢¶
開皇長城西自繁畤縣經縣北七十里東入飛狐縣界¶
趙武靈王墓在縣東三十里¶
飛狐縣(下西至州一百五十里/)¶
　　(開元户九百九十二/)　(鄉三/)¶
<pb:KR2k0003_WYG_018-10a>¶
本漢廣昌縣地屬代郡後漢屬中山國晉又屬代郡隋¶
開皇三年改屬蔚州仁夀元年改為飛狐縣因縣北飛¶
狐口為名也隋末陷賊武徳六年重置寄理今易州遂¶
城縣界遥屬蔚州貞觀五年移還今所¶
磨笄山在縣東北一百五十里趙襄子姊為代王夫人¶
襄子既殺代王迎其姊夫人曰以弟慢夫非仁也以夫¶
怨弟非義也磨笄自刎百姓閔之為立祠¶
倒刺山在縣東北百二十里出佳大黄¶
<pb:KR2k0003_WYG_018-10b>¶
飛狐道自縣北入媯州懐戎縣界即古飛狐口也酈食¶
其説漢王曰杜白馬之津塞飛狐之口此言皆一方之¶
阨也又劉琨自代出飛狐口奔于安次亦謂此道也¶
三河冶舊置鑪鑄錢至徳以後廢元和七年中書侍郎¶
平章事李吉甫奏臣訪聞飛狐縣三河冶銅山約數十¶
里銅鑛至多去飛狐錢坊二十五里兩處同用拒馬河¶
水以水斛銷銅北方諸處鑄錢人工絶省所以平日三¶
河冶置四十鑪鑄錢舊跡並存事堪覆實今但得錢本¶
<pb:KR2k0003_WYG_018-11a>¶
令本道應接人夫三年以來其勢即立救河東困竭之¶
弊成易定援接之形制置一成久長獲利詔從之其年¶
六月起工至十月置五鑪鑄錢毎歳鑄成一萬八千貫¶
時朝廷新收易定河東道久用鐵錢人不堪弊至是俱¶
受利焉¶
朔州(馬邑下/)¶
　　(開元户六千三十九/元和户七百二十)　(鄉十三/鄉十六)¶
禹貢冀州之域虞及周為并州之地春秋時為北狄地¶
<pb:KR2k0003_WYG_018-11b>¶
戰國時屬趙秦為雁門郡地在漢即雁門郡之馬邑縣¶
也史記曰匈奴圍韓王信于馬邑信降匈奴按馬邑即¶
今州理是也漢末大亂郡遂荒廢建安中曹公又立馬¶
邑縣屬新興郡晉改屬雁門郡晉亂其地為猗盧所據¶
劉琨表盧為大單于封代公徙馬邑後魏都代地屬畿¶
内孝文帝遷洛之後又于定襄故城置朔州葛榮之亂¶
州郡又廢髙齊文宣帝又于馬邑城置朔州即今理是¶
也武成帝置北道行臺周武帝置朔州總管隋開皇罷¶
<pb:KR2k0003_WYG_018-12a>¶
總管大業三年罷州為馬邑郡皇朝改為朔州¶
州境(東西四百八十里/南北九十七里)¶
八到(西南至上都一千七百二十里/南至東都一千三百五十里)¶
　　(東至蔚州三百八十里四里/西南至嵐州三百七十)¶
　　(北至單于大都䕶府三百五十里/東北至雲州三百四十里)¶
貢賦(開元貢/)　(白雕翎五具/)¶
　管縣二¶
　　鄯陽　馬邑¶
<pb:KR2k0003_WYG_018-12b>¶
鄯陽縣(中郭下/)¶
　　(開元户三千六百五十八/)　(鄉十八/)¶
本漢馬邑縣屬雁門郡漢末荒廢建安中又置屬新興¶
郡晉又屬雁門郡晉末又廢髙齊于此置招逺縣屬郡¶
不改隋開皇三年罷郡改屬朔州大業元年改為鄯陽¶
縣¶
勾注山在縣東八十里¶
河水在縣西三百里¶
<pb:KR2k0003_WYG_018-13a>¶
州城本漢馬邑城也昔秦人築城于武周塞以備胡城¶
將成而崩者數矣有馬馳走周旋反覆父老異之因依¶
而築城乃不崩遂名馬邑¶
馬邑縣(中西至州三十里/)¶
　　(開元户二千三百八十/)　(鄉五/)¶
本鄯陽縣地開元五年分鄯陽縣于州東三十里大同¶
軍城内置馬邑縣建中年間河中節度使馬燧權移州¶
于馬邑縣焉¶
<pb:KR2k0003_WYG_018-13b>¶
桑乾河在縣東三十里¶
雲州(雲中下/)¶
　　(開元户三千一百六十九/案元和户鄉數𫝊寫缺)　(鄉七/)¶
禹貢冀州之域虞及周屬并州春秋時為北狄地戰國¶
時其地屬趙其後武靈王自代至髙闕為塞而置雲中¶
雁門代郡今州即秦雁門郡地在漢雁門郡之平城縣¶
也史記曰漢七年韓王信亡走匈奴上自將逐之遂至¶
平城為匈奴所圍用陳平秘計得出是也漢末大亂匈¶
<pb:KR2k0003_WYG_018-14a>¶
奴侵邊自定襄以西雲中雁門西河遂空曹公鳩集荒¶
散又立平城縣屬新興郡晉又改屬雁門晉亂劉琨表¶
封猗盧為代王都平城後魏道武帝又于此建都東至¶
上谷軍都闗西至河南至中山隘門塞北至五原地方¶
千里以為甸服孝文帝改為司州牧置代尹孝文帝遷¶
都洛邑改置恒州孝昌之際亂離尤甚恒代之北盡為¶
丘墟髙齊文宣帝天保七年置恒安鎮徙豪傑三千家¶
以實之今名東州城其年廢鎮又置恒州周武平齊州¶
<pb:KR2k0003_WYG_018-14b>¶
郡並廢又于其所置恒安鎮屬朔州自州迄隋仍為鎮¶
也隋亂陷賊武徳四年平劉武周置北恒州七年廢貞¶
觀十四年自朔州北界定襄城移雲州及定襄縣于此¶
後為黙啜所破移百姓于朔州開元十八年復置雲州¶
及雲中縣¶
州境(東西一百七十七里/南北四百九十里)¶
八到(西南至上都一千九百六十里/南至東都一千五百九十里)¶
　　(東至幽州七百里二十里/東至清塞城一百)¶
<pb:KR2k0003_WYG_018-15a>¶
　　(又東至天城軍六十里里與幽州分界/又東至納降守捉九十)¶
　　(西至靜邊軍一百八十里/西南至太原府七百里)¶
貢賦(開元貢/    賦)　(鵰翎五具/布  麻)¶
　管縣一¶
　　雲中¶
雲中縣(中/)¶
本漢平城縣屬雁門郡漢末大亂其地遂空魏武帝又¶
立平城縣屬新興郡晉改屬雁門郡後魏于此建都屬¶
<pb:KR2k0003_WYG_018-15b>¶
代尹孝文帝改代尹為恒州縣屬不改隋為雲内縣屬¶
馬邑郡貞觀十四年朔州北界定襄城移于此後為黙¶
啜所破移百姓至朔州開元十八年改置雲中縣屬雲¶
州¶
白登山在縣東北三十里¶
火山在縣西五里山有火井深不見底以草投之則烟¶
騰火發有火井祠¶
紇眞山在縣東三十里虜語紇真漢言三十里其山夏¶
<pb:KR2k0003_WYG_018-16a>¶
積霜雪¶
單于臺在縣西北四十餘里漢武帝元封元年勒兵十¶
八萬騎出長城北登單于臺即此也¶
　¶
　¶
　¶
　¶
　¶
<pb:KR2k0003_WYG_018-16b>¶
　¶
　¶
　¶
　¶
　¶
　¶
　¶
　元和郡縣志卷十八¶
