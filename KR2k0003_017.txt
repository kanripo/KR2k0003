# -*- mode: mandoku-view; -*-
#+TITLE: 元和郡縣志
#+DATE: 2015-08-24 22:38:16.882413
#+PROPERTY: ID KR2k0003
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0003_WYG_017-1a>¶
欽定四庫全書¶
　元和郡縣志卷十七¶
　　　　　　　　　　　　唐　李吉甫　撰¶
　　河東道(四/)¶
汾州(西河望/)¶
　　(開元户五萬三千七十六/元和户八千三百四)　(鄉一百一十四/鄉一百一十八)¶
禹貢冀州之域其在虞舜十二州及周皆屬并州春秋¶
時為晉地後屬魏謂之西河子夏居西河呉起為西河¶
<pb:KR2k0003_WYG_017-1b>¶
守皆謂此也秦屬太原郡漢武帝元朔四年置西河郡¶
領縣三十六理富昌縣是也後漢徙理離石即今石州¶
離石縣也獻帝末荒廢魏黄初二年乃于漢兹氏縣置¶
西河郡即今州理是也晉惠帝時為劉元海所攻破郡¶
遂廢後魏孝文帝太和八年復于兹氏舊城置西河郡¶
屬吐京鎮按吐京鎮今隰州西北九十里石樓縣是也¶
十二年改吐京鎮為汾州西河郡仍屬焉明帝時為胡¶
賊所破因北移西河郡理平陽界髙齊又于此城置南¶
<pb:KR2k0003_WYG_017-2a>¶
朔州周武帝廢南朔州宣帝于此置汾州隋大業三年¶
廢汾州還于隰城縣置西河郡皇朝初改為浩州武徳¶
三年又改浩州為汾州¶
州境(東西一百六十四里/南北二百八十五里)¶
八到(西南至上都一千九十里/東南至東都九百三十里)¶
　　(東南至潞州四百四十里/東南至沁州二百六十里)¶
　　(西南至隰州二百七十里/西北至石州一百六十里)¶
　　(東北至太原府一百七十里/)¶
<pb:KR2k0003_WYG_017-2b>¶
貢賦(開元貢/    賦)　(龍鬚蓆/布  麻)　(石膏粟/菽)¶
　管縣五¶
　　西河　孝義　介休　靈石　平遙¶
西河縣(望郭下/)¶
　　(開元户一萬二千三百七十五元鄉二十五/案自此以後各縣及靈州並缺  和户鄉數)¶
本漢兹氏縣也曹魏于此置西河郡晉改為國仍改兹¶
氏縣為隰城縣上元元年改為西河縣今城内有晉西¶
河王斌碑文字殘缺¶
<pb:KR2k0003_WYG_017-3a>¶
謁泉山在縣東北四十里一名隠泉山上有石室去地¶
五十餘丈頂上平地可十頃相𫝊以為子夏石室¶
比干山在縣北一百一十里¶
文湖一名西河泊在縣東十里多蒲魚之利¶
八門城在縣北十五里劉元海遣將喬嵩攻西河築營¶
自固營有八門因名¶
卜商祠在縣北四十里¶
孝義縣(緊西北至州三十五里/)¶
<pb:KR2k0003_WYG_017-3b>¶
　　(開元户一萬六百八十五/)　(案鄉數𫝊寫缺/)¶
本漢兹氏縣地曹魏移西河郡中陽縣于今理永嘉後¶
省入隰城後魏又分隰城于今靈石縣東三十里置永¶
安縣貞觀元年以縣名與涪州縣名同改為孝義縣因¶
縣人郭興有孝義故以名焉¶
勝水在縣南一里¶
團城在縣西北十八里後魏築以防稽胡其城紆曲故¶
名團城¶
<pb:KR2k0003_WYG_017-4a>¶
魏文侯墳在縣西五里¶
段干木墓在縣東北二十五里¶
介休縣(望西北至州六十五里/)¶
　　(開元户一萬一千三百八十三/)　(鄉二十二/)¶
本秦漢之舊邑在介山西因名之後魏明帝時為胡兵¶
所破至孝靜帝更修築遷朔州軍人鎮之因立為南朔¶
州但領軍人不領郡縣其介休縣仍屬汾州髙齊省介¶
休入永安縣周武帝省南朔州復置介休縣宣帝改介¶
<pb:KR2k0003_WYG_017-4b>¶
休為平昌縣隋開皇末又改平昌為介休縣義寜元年¶
于縣置介休郡武徳元年改郡為介州貞觀元年廢介¶
州以縣屬汾州¶
介山在縣西南二十里¶
雀鼠谷在縣西十二里¶
汾水在縣北十二里¶
鄔城泊在縣東北二十六里周禮并州之藪曰昭餘祁¶
即鄔城泊是也¶
<pb:KR2k0003_WYG_017-5a>¶
郭林宗墳在縣東三里周武帝時除天下碑惟林宗碑¶
詔特留¶
靈石縣(上北至州一百二十里/)¶
　　(開元户三千七百三十一/)　(鄉八/)¶
本漢介休縣地隋開皇十年因巡幸開道得瑞石遂于¶
谷口置縣因名靈石皇朝因之¶
介山在縣東四十二里¶
汾河在縣北十步深一丈闊三丈¶
<pb:KR2k0003_WYG_017-5b>¶
賈胡堡在縣南三十五里義寜元年義師次于霍邑隋¶
將宋金剛拒不得進屯軍此堡有霍山神見靈事已具¶
于霍邑縣敘事¶
平遙縣(望西北至州八十里/)¶
　　(開元户一萬八千九百七/)　(鄉三十八/)¶
本漢平陶縣地屬太原郡後魏隷西河郡魏以太武帝¶
名燾改平陶為平遙隋屬西河郡義寜元年于介休縣¶
置介休郡以平遙縣屬焉武徳元年于此置介州縣屬¶
<pb:KR2k0003_WYG_017-6a>¶
不改貞觀元年省州縣屬汾州¶
麓臺在縣東南五十二里¶
京陵故縣在縣東七里漢京陵縣晉九原地也禮記注¶
曰九原晉卿大夫之墓地也¶
中都故城在縣西十二里屬太原郡漢文帝為代王都¶
于此¶
沁州(陽城中下/)¶
　　(開元户六千五百八十/元和户二千二百二十)　(鄉一十三/鄉一十三)¶
<pb:KR2k0003_WYG_017-6b>¶
禹貢冀州之域春秋時其地屬晉戰國屬韓在秦為上¶
黨郡地今州即漢上黨郡之穀逺縣地也隋開皇十六¶
年于此置沁州因州東沁水為名大業二年省沁州武¶
徳元年重置¶
州境(東西一百五十里里/南北二百六十四)¶
八到(西南至上都一千二十里/東南至東都六百三十里)¶
　　(西南至晉州二百九十里十里/西至晉州霍邑縣一百五)¶
　　(西北至汾州二百六十里里/東北至太原府三百四十)¶
<pb:KR2k0003_WYG_017-7a>¶
　　(東南至潞州三百三十里/)¶
貢賦(開元貢/    賦)　(龍鬚蓆/布  麻)¶
　管縣三¶
　　沁源　和川　綿上¶
沁源縣(中郭下/)¶
　　(開元户二千二百五十四/)　(鄉五/)¶
本漢穀逺縣地舊在今縣南百五十里孤逺故城是也¶
語音訛轉故以穀為孤耳後魏莊帝于今理置沁源縣¶
<pb:KR2k0003_WYG_017-7b>¶
因沁水為名也屬義寜郡隋開皇三年罷郡置縣屬晉¶
州十六年置沁州縣屬焉¶
霍山一名太岳在縣西七十八里¶
沁水自綿上縣界流入在縣東一里¶
和川縣(中下北至州七十里/)¶
　　(開元户二千八十/)　(鄉四/)¶
本漢穀遠縣地後魏莊帝于今縣南九里置義寜縣屬¶
義寜郡隋開皇三年罷郡改屬晉州十六年置沁州縣¶
<pb:KR2k0003_WYG_017-8a>¶
屬焉十八年改為和川縣大業三年省武徳元年重置¶
烏嶺在縣西十六里¶
沁水在縣東十里¶
棄波水在縣東八十步¶
冀缺墓在縣南三十六里¶
綿上縣(中下南至州七十六里/)¶
　　(開元户一千八百一十五/)　(鄉四/)¶
本漢榖逺縣地隋開皇十六年置綿上縣屬沁州以縣¶
<pb:KR2k0003_WYG_017-8b>¶
西界有綿上地因以為名¶
羊頭山一名謁戾山在縣東北五十里沁水所出¶
沁水一名少水出縣東南二十四里覆甑山左傳曰齊¶
侯伐晉封少水為京觀也¶
霍山在縣西南八十里¶
儀州(樂平下/)¶
　　(開元户七千九百九十五/元和户一千六百五十一)　(鄉一十九/鄉二十)¶
禹貢冀州之域春秋時其地屬晉戰國屬韓秦為上黨¶
<pb:KR2k0003_WYG_017-9a>¶
郡地今州理即漢上黨郡之涅氏縣地也後漢于此置¶
陽阿縣屬上黨郡晉改為轑陽屬樂平郡後魏明帝改¶
轑陽為遼陽隋開皇十六年于遼陽故城置遼山縣屬¶
并州即今州理是也武徳三年于此置遼州八年改為¶
箕州因遼山縣界箕山為名先天元年以與𤣥宗諱同¶
聲改為儀州因州東夷儀嶺為名也¶
州境(東西二百五十里里/南北一百九十五)¶
八到(西南至上都一千六百四十里/西南至東都七百八十里)¶
<pb:KR2k0003_WYG_017-9b>¶
　　(正東微南至洛州三百六十里/南至潞州三百一十里)¶
　　(西至太原府祁縣三百里五里/西北至太原府三百四十)¶
　　(北至太原府樂平縣二百六十里/)¶
貢賦(開元貢賦人參三十兩/案開元  𫝊寫缺)¶
　管縣四¶
　　遼山　榆社　平城　和順¶
遼山縣(中郭下/)¶
　　(開元户二千一百九十/)　(鄉五/)¶
<pb:KR2k0003_WYG_017-10a>¶
本漢涅氏縣地後漢于此置陽阿縣屬上黨郡晉改為¶
轑陽縣屬樂平郡後魏明帝改為遼陽隋開皇十六年¶
改置遼山縣因縣西北遼山為名皇朝因之¶
箕山在縣東四十五里上有許由冢按司馬遷𫝊曰余¶
登箕山上有許由冢則在今洛州陽城縣不當在此¶
五指山在縣東五十里¶
祝融祠在縣北二里¶
榆社縣(中東至州一百一十里/)¶
<pb:KR2k0003_WYG_017-10b>¶
　　(開元户二千七百一十/)　(鄉六/)¶
本漢涅氏縣地晉于今縣西北三十五里置武鄉縣屬¶
上黨郡石趙時改屬武鄉郡隋開皇十六年于此置榆¶
社縣屬韓州(今潞州襄垣/縣理是也)因縣西北榆社故城為名大¶
業二年省義寧二年又置武徳三年于縣置榆州縣屬¶
焉六年廢榆州以縣屬遼州後屬儀州縣城故武鄉城¶
也石勒時築前趙錄曰石勒上黨武鄉人僭號後還令¶
曰武鄉吾之豐沛其復之三世¶
<pb:KR2k0003_WYG_017-11a>¶
石勒漚麻池在縣北三十里即勒微時與李陽所爭處¶
今枯涸纔有處所¶
平城縣(下東南至州九十里/)¶
　　(開元户九百五十四/)　(鄉三/)¶
本漢涅氏縣也晉置武鄉縣地屬焉隋開皇十六年于¶
趙簡子所立平都故城置平城縣屬遼州大業三年改¶
屬并州武徳三年改屬榆州六年省榆州改屬遼州貞¶
觀八年改屬箕州先天元年改屬儀州¶
<pb:KR2k0003_WYG_017-11b>¶
八賦嶺在縣西南三十里武鄉水所出¶
和順縣(中南至州八十五里/)¶
　　(開元户二千一百二十九/)　(鄉五/)¶
本漢沾縣地即韓之閼與邑也史記曰秦伐韓閼與趙¶
惠文王使趙奢救之大破秦師即此地也隋開皇十年¶
于今理置和順縣屬并州因縣東北和順故城以為名¶
九京山在縣西十里¶
清漳水在縣北¶
<pb:KR2k0003_WYG_017-12a>¶
嵐州(樓煩下/)¶
　　(開元户一萬七百二十六/元和户六千三百八十二)　(鄉二十二/鄉三十三)¶
禹貢冀州之域周并州之域春秋屬晉晉滅後為胡樓¶
煩王所居趙武靈王破以為縣秦為太原郡地在漢即¶
太原郡之汾陽縣地也漢末大亂匈奴侵邊自定襄以¶
西盡雲中雁門西河之間遂空建安中曹公糾率散亡¶
立新興郡晉末陷劉元海後魏于今理置嵐州因州西¶
岢(音/哿)嵐山以為名也隋大業四年于靜樂縣界置樓煩¶
<pb:KR2k0003_WYG_017-12b>¶
郡因漢樓煩縣為名隋亂陷賊武徳四年平劉武周置¶
東會州六年省東會州重置嵐州天寶元年改為樓煩¶
郡乾元元年復為嵐州¶
州境(東西三百一十里里/南北二百七十八)¶
八到(南至上都取太原路一千五百八十里取石隰路/一千三百七十五里)¶
　　(東南至東都一千二百一十里/東至忻州二百四十里)¶
　　(東南至太原府三百二十里/南至石州二百四十里)¶
　　(西至黄河一百八十里河上有合河闗從闗西至/麟州一百二十里)¶
<pb:KR2k0003_WYG_017-13a>¶
　　(東北至代州三百里十四里/東北至朔州三百七)¶
貢賦(開元貢/    賦)　(熊皮麻石蜜/布)¶
　管縣四¶
　　宜芳　靜樂　合河　嵐谷¶
宜芳縣(上郭下/)¶
　　(開元户五千五百二十四/)　(鄉十一/)¶
本漢汾陽縣地屬太原郡後魏于此置岢嵐縣隋開皇¶
十八年改為汾源縣大業四年改汾源為靜樂縣八年¶
<pb:KR2k0003_WYG_017-13b>¶
分靜樂置嵐城縣屬樓煩郡武徳四年改為宜芳縣¶
岢嵐山在縣北九十八里髙二千餘丈西北與雪山相¶
接¶
岢嵐鎮在縣西北九十八里¶
秀容故城在縣南三十里劉元海感神而生姿容秀美¶
因以為名也¶
靜樂縣(上西至州四十五里/)¶
　　(開元户三千四百八十七/)　(鄉七/)¶
<pb:KR2k0003_WYG_017-14a>¶
本漢汾陽地城内有堆阜三俗名三堆城隋開皇三年¶
自今宜芳縣北移岢嵐縣于三堆城十八年改為汾源¶
縣大業二年改為靜樂縣武徳四年于縣置北管州因¶
管涔山為名六年省縣屬嵐州¶
管涔山在縣北百三十里汾水源出焉初劉曜隠于此¶
山山神使二童子獻劍于曜曰管涔山王使謁趙皇帝¶
獻劍¶
伏戎城在縣北八十里隋樓煩郡所理也¶
<pb:KR2k0003_WYG_017-14b>¶
隋汾陽故宮在縣北百二十里¶
樓煩闗在縣北百五十里¶
天池在縣北燕京山上周迴八里陽旱不耗隂霖不溢¶
故老言嘗有人乗車風飄墮池有人獲車輪于桑乾泉¶
後魏孝文帝以金珠串魚七頭放此池後亦于桑乾泉¶
得之隋煬帝嘗于池南置宮每夜風雨吹破宮竟不成¶
今池側有祠謂之天池祠¶
合河縣(中東至州一百八十里/)¶
<pb:KR2k0003_WYG_017-15a>¶
　　(開元户一千八百五十九/)　(鄉四/)¶
本漢汾陽縣地後魏于蔚汾谷置蔚汾縣屬神武郡隋¶
開皇三年罷郡縣屬石州大業二年改為臨泉縣四年¶
屬樓煩郡武徳七年改為臨津縣屬嵐州貞觀元年改¶
為合河縣以城下有蔚汾水西與黄河合故曰合河¶
黄河在縣西二里¶
合河闗在縣北三十五里¶
蔚汾闗在縣東七十里¶
<pb:KR2k0003_WYG_017-15b>¶
隋長城起縣北四十里東經幽州延袤千餘里開皇十¶
六年因古蹟修築¶
嵐谷縣(中南至州九十里/)¶
　　(開元户四千六百五十七/)　(鄉九/)¶
隋大業三年置岢嵐鎮壓草城川賊路長安三年于此¶
置嵐谷縣景龍年廢(案新舊唐書並/作神龍二年廢)開元十二年重置¶
因取嵐谷為名¶
石州(昌化下/)¶
<pb:KR2k0003_WYG_017-16a>¶
　　(開元户九千二百六十二/元和户五千二十)　(鄉三十二/鄉三十二)¶
禹貢冀州之域虞及周屬并州春秋時屬趙亦為白狄¶
之地今步落稽其胄也在秦為西河郡之離石縣靈帝¶
末黄巾大亂百姓南奔其郡遂廢魏黄初三年復置離¶
石縣晉惠帝末劉元海起于河西攻陷郡縣其離石又¶
沒于賊石勒時改為永石郡後魏明帝改為離石郡髙¶
齊文宣帝于城内置西汾州周武帝改為石州隋大業¶
二年又為離石郡武徳元年改為石州五年置總管七¶
<pb:KR2k0003_WYG_017-16b>¶
年改為都督貞觀六年復為石州¶
州境(東西一百九十里/南北三百三里)¶
八到(西南至上都一千二百五十里/東南至東都一千九十里)¶
　　(東南至汾州一百六十里十里/正南微東至隰州二百五)¶
　　(西渡河至綏州二百三十里/北至嵐州二百五十里)¶
貢賦(開元貢/    賦)　(胡女布/布  麻)　(龍鬚席/)　(麝香/)　(蜜蠟/)¶
　管縣五¶
　　離石　平夷　定胡　臨泉　方山¶
<pb:KR2k0003_WYG_017-17a>¶
離石縣(中郭下/)¶
　　(開元户二千七百七十三/)　(鄉五/)¶
本漢舊縣也屬西河郡縣東北有離石水因取名焉漢¶
末荒廢魏黄初復置後陷劉元海石勒改為永石郡髙¶
齊文宣帝于此置昌化縣屬懐政郡後周復為離石屬¶
石州隋氏不改皇朝因之¶
離石山今名赤洪嶺在縣西五十步髙歡大破爾朱兆¶
于赤洪嶺蓋此處也¶
<pb:KR2k0003_WYG_017-17b>¶
盧城在縣東二十里晉并州刺史劉琨所築以攻劉曜¶
平夷縣(中東至州五十一里/)¶
　　(開元户一千五百七十一/)　(鄉四/)¶
本漢離石縣地周宣帝割縣西五十一里置平夷縣屬¶
石州隋氏不改皇朝因之¶
黄河西去縣四十五里¶
寧鄉水在縣西南一百五十步¶
定胡縣(中東至州九十五里/)¶
<pb:KR2k0003_WYG_017-18a>¶
　　(開元户二千六百九/)　(鄉五/)¶
本漢離石縣地周宣帝大象元年于此置定胡縣隋因¶
之武徳三年于縣置西定州貞觀二年廢州置孟門縣¶
七年廢縣為孟門鎮八年廢鎮復為定胡縣¶
黄河去縣西二百步¶
孟門闗在縣西一百步河東岸¶
臨泉縣(中下南至州一百七十里/)¶
　　(開元户一千五百九十六/)　(鄉五/)¶
<pb:KR2k0003_WYG_017-18b>¶
本漢離石縣地周大象元年于此置烏突郡烏突縣隋¶
開皇元年改烏突郡為太和郡烏突縣為太和縣三年¶
廢郡以太和縣屬石州武徳三年改太和縣為臨泉縣¶
臨泉水在縣北一百步縣因此水為名¶
黄河在縣北二十里¶
方山縣(中南至州九十里/)¶
　　(開元户一千三百五十三/)　(鄉四/)¶
本漢離石縣地髙齊文宣帝于此縣北六十八里置良¶
<pb:KR2k0003_WYG_017-19a>¶
泉縣屬離石郡隋大業三年移就今縣南三十五里方¶
山置故名方山貞觀十一年移于今理¶
赤洪水在縣南五十里¶
三角戍在縣北七十三里¶
　¶
　¶
　¶
　¶
<pb:KR2k0003_WYG_017-19b>¶
　¶
　¶
　¶
　¶
　¶
　¶
　¶
　元和郡縣志卷十七¶
