# -*- mode: mandoku-view; -*-
#+TITLE: 元和郡縣志
#+DATE: 2015-08-24 22:38:17.377504
#+PROPERTY: ID KR2k0003
#+PROPERTY: BASEEDITION WYG    
#+PROPERTY: JUAN 後序
<pb:KR2k0003_WYG_041-1a>¶
元和郡縣志後序¶
右元和郡縣志四十卷唐宰相李吉甫所上也吉甫病¶
古今地理家著録不得其要獨取蕭何收秦圖書而究¶
天下阸塞戸口多少者以為凖則則不待詳閲其書而¶
其體要卓然可紀也已吉甫再相葢元和六年此志自¶
載其所嘗建白者二事改復天徳舊城則在八年更置¶
宥州于經略軍則在九年其年十月吉甫遂薨于位則¶
是書又其當國日久乃始纂述此于唐家郡縣疆境方¶
<pb:KR2k0003_WYG_041-1b>¶
面險要必皆熟按當時圖籍言之最為可據又其言曰¶
志凡四十七鎮鎮皆有圖冠其篇首故以圖志名之圖¶
今亡矣獨志存焉耳憲宗經略諸鎮吉甫實贊成之其¶
于河北淮西悉嘗圖上地形憲宗得以坐覽要害而隂¶
定策畫者圖之助多也惜乎其不存志傳寫久有闕逸¶
又譌誤不敢强補謹書其有益者以示可傳而已淳熙¶
二年五月一日秘書少監臣大昌序¶
　張幾仲帥襄陽且行謂予曰以予之好異書知世間¶
<pb:KR2k0003_WYG_041-2a>¶
　有甚欲之而無其力者矣之鎮茍暇期取古書有益¶
　者刻木而布傳之庶其費寡而人可得是亦一為政¶
　也秘藏多書盍選擇見授予思之有元和郡縣志者¶
　其所記地理多唐家制度本朝疆理天下率多本唐¶
　則是書之備稽究特與今宜予嘗即蓬山藏本之未¶
　敘列其所以可傳者矣茍欲嘉惠夫人則莫此為要¶
　遂録寄之以遂其雅好幾仲名子顔今以敷文閣待¶
　制在鎮淳熙二年至日新安程大昌泰之書¶
<pb:KR2k0003_WYG_041-2b>¶
右元和郡縣志四十卷目録二卷唐元和八年丞相李¶
趙公吉甫所上也後三百六十有三年今京西牧待制¶
張公幾仲始刻版于襄陽幕府按新唐書藝文志著録¶
是書為五十四卷會要析而兩之一曰州縣郡國圖三¶
十卷一曰郡國圖其卷與新志同皆冠以元和三者了¶
不相似以今所刻證之皆非也地理之最莫切于圖書¶
周官職方氏掌天下之圖要周知其利害沛公入闗蕭¶
何收秦丞相府圖籍具知阸塞戸口多少强弱處基漢¶
<pb:KR2k0003_WYG_041-3a>¶
為雄光武與鄧禹論天下郡國亦披輿地圖乃克見則¶
不出户庭而九州萬里在吾目中如策馬并轡援衣挈¶
領舎此誰則然方趙公為相强藩悍帥狃貞元餘習擅¶
地自予朝廷莫敢訶而能以期年間易三十六鎮魏田¶
季安病公請以滑任薛平戍重兵邢洺因圖上河北險¶
要憲宗張于浴堂門壁每歎曰朕日按圖信如&KR0056;料則¶
其所著書葢已見之行事矣豈直區區紙上語而已哉¶
幾仲先忠烈王勲在彞鼎為中興社稷臣幾仲濟美稱¶
<pb:KR2k0003_WYG_041-3b>¶
家文史聲猷有晉宋勝流風度方守國西門雍容緩帶¶
躡叔子元凱故蹟一旦天子讀此書悼河山之獨西想¶
燕冀而忼慨睠焉北顧思有所出趙營平不必馳至金¶
城圖上方略馬伏波不必聚米為山指畫形勢幾仲知¶
之矣予願拭目焉本作書之旨則趙公之敘固在今揭¶
于篇首淳熙三年十一月番陽洪邁書¶
　子顔少有四方志逮長益篤比年數被上委使尋復¶
　領符襄州奏事便殿上諭曰馳驅原隰爾素志也顧¶
<pb:KR2k0003_WYG_041-4a>¶
　昧陋何以克承玉音洎至郡每登峴山撫中原未始¶
　不歎息久之思有以自効者浩不知其涯焉會故人¶
　程刑部寄元和郡縣志閲之瞿然有感仰惟明主扼¶
　天下之吭制羣生之命者不在兹乎亟用版傳以資¶
　有志者籌贊恢拓之業又得程洪二鉅公題品詳贍¶
　斯文為不朽矣昔司馬子長南遊江淮上會稽探禹¶
　穴闚九疑北涉汶泗東觀齊魯孔子之遺風西使巴¶
　蜀以還周覽山川故其為文廣博馳騁古今愚不敏¶
<pb:KR2k0003_WYG_041-4b>¶
　詎敢擬一二惟欲勉馳驅之素志竭緜薄于異時葢¶
　有務于是書亦報上之一云淳熙三年十二月朔旦¶
　上秦張子顔書¶
